Якщо ти стiйко зносиш глум нещирих,
Що, павши духом, шлють тобi докiр,
Якщо у собi певен мiж зневiри,
Та з сумнiвiв урок береш таки.

Якщо в чеканнi ти не знаєш втоми,
Не ходиш пiшаком в облуднiй грi,
Цноту не ставиш на показ нiкому,
На душу не береш зневиди грiх.

Якщо ти не живеш у снiннях i не
Стаєш безплiдних дум своїх рабом,
А як Бiду чи Успiх раптом стрiнеш,
Не схилишся пiд їх важким горбом

i стерпиш, як слова твої покривить
Негiдник. Як з усiх натужних жил
Вiдроджуєш свiй свiт, коли у прiрву
Летить усе, чим ти боровся й жив.

Як зможеш все вiддати без остатку,
Без жалю все поставити на стiл, —
Програвшися ж, почати бiй спочатку,
В мовчаннi гордiм втрату цю знести.

Як змусиш свої Серце, Нерви, Жили
Служить тобi, хоч силу вiдбере
Життя в бою важкiм, й дарує крила
Лиш владний поклик Долi: "Уперед!"

Як будеш за свого усюди: чи то
З народом простим ти, чи з королем.
Якщо в твоїй душi не зна зродити
Нi ворог, анi друг образи щем...

Хай час бiжить! Невтомний бiг хвилини
Ущерть наповнить смислом ти зумiй!
Тодi я зможу мовить: ти – Людина,
Твоя – Земля i все, що є на нiй.